<?xml version="1.0" encoding="UTF-8"?>
<TEI xml:id="neolat000002" xml:lang="lat" xmlns="http://www.tei-c.org/ns/1.0"
   xmlns:xi="http://www.w3.org/2001/XInclude">
   <teiHeader>
      <fileDesc>
         <titleStmt>
            <title type="main">Iudicium Paridis</title>
            <author>
               <persName xml:lang="lat">
                  <forename>Iacobus</forename>
                  <surname>Locher</surname>
               </persName>
               <persName xml:lang="eng">
                  <forename>Jakob</forename>
                  <surname>Locher</surname>
               </persName>
               <idno type="wikidata">Q126967</idno>
               <idno type="pnd">118780247</idno>
            </author>
            <editor>Ulrich Rhaetus Faber</editor>
            <respStmt>
               <resp>Transcribed under the supervision of</resp>
               <persName>Jan Bloemendal</persName>
            </respStmt>
            <respStmt>
               <resp>Transcribed by</resp>
               <persName>Bram Boers</persName>
            </respStmt>
            <respStmt>
               <resp>Converted to TEI by</resp>
               <persName>Julia Jennifer Beine</persName>
            </respStmt>
            <funder>
               <orgName>Dutch Research Council (NWO)</orgName>
               <name>NWO Open Competition SSH</name>
            </funder>
         </titleStmt>
         <publicationStmt>
            <authority>Huygens Institute</authority>
            <publisher xml:id="dracor">DraCor</publisher>
            <idno type="URL">https://dracor.org</idno>
            <availability>
               <licence>
                  <ab>CC0 1.0</ab>
                  <ref target="https://creativecommons.org/publicdomain/zero/1.0/">Licence</ref>
               </licence>
            </availability>
         </publicationStmt>
         <sourceDesc>
            <bibl type="digitalSource">
               <name>TransLatin Project</name>
               <idno type="URL">https://translatin.nl/</idno>
               <ref target="https://github.com/HuygensING/translatin">TransLatin GitHub
                  Repository</ref>
               <bibl type="originalSource"><author>Jakob Locher</author> : <title>Iacobi Philomusi
                     Locher oratoris et poetae praeclari,Iudicium Paridis ludi cuiusdam instar
                     carmine lucule[n]ter descriptum, ac nuper exactiori cura a superfluis, &amp;
                     erroribus antea co[m]missis prorsus emendatum. Secutus uero est autor Fulgentii
                     Mythologia[m]</title> . Ed. by <editor>Ulrich Rhaetus Faber</editor> .
                     <pubPlace>Vienna</pubPlace> : <publisher>Werlen</publisher>
                  <date>[1523/1524]</date>.
                  https://mdz-nbn-resolving.de/urn:nbn:de:bvb:12-bsb00004866-9.</bibl>
            </bibl>
         </sourceDesc>
      </fileDesc>
      <profileDesc>
         <particDesc>
            <listPerson>
               <person sex="MALE" role="prologus" xml:id="prologus">
                  <persName>Prologus</persName>
               </person>
               <person sex="MALE" xml:id="iupiter">
                  <persName>Iupiter</persName>
               </person>
               <person sex="FEMALE" xml:id="discordia">
                  <persName>Discordia</persName>
               </person>
               <person sex="MALE" xml:id="mercurius">
                  <persName>Mercurius</persName>
               </person>
               <person sex="MALE" xml:id="paris">
                  <persName>Paris</persName>
               </person>
               <person sex="MALE" xml:id="ganymedes">
                  <persName>Ganymedes</persName>
               </person>
               <person sex="FEMALE" xml:id="pallas">
                  <persName>Pallas</persName>
               </person>
               <person sex="FEMALE" xml:id="iuno">
                  <persName>Iuno</persName>
               </person>
               <person sex="FEMALE" xml:id="venus">
                  <persName>Venus</persName>
               </person>
               <person sex="MALE" xml:id="bithus">
                  <persName>Bithus</persName>
               </person>
               <person sex="MALE" xml:id="bacchius">
                  <persName>Bacchius</persName>
               </person>
               <person sex="FEMALE" xml:id="helena">
                  <persName>Helena</persName>
               </person>
               <person sex="MALE" xml:id="cupido">
                  <persName>Cupido</persName>
               </person>
               <person sex="FEMALE" xml:id="rustica_mulier">
                  <persName>Rustica mulier</persName>
               </person>
               <person sex="FEMALE" xml:id="altera_rustica">
                  <persName>Altera rustica</persName>
               </person>
               <person sex="FEMALE" xml:id="tertia_villana_rustica">
                  <persName>Tertia Villana rustica</persName>
               </person>
               <personGrp sex="MALE" xml:id="pastores">
                  <persName>Pastores</persName>
               </personGrp>
               <person sex="MALE" xml:id="menelaus">
                  <persName>Menelaus</persName>
               </person>
               <person sex="MALE" xml:id="agamemnon">
                  <persName>Agamemnon</persName>
               </person>
               <person sex="MALE" xml:id="praeco">
                  <persName>Praeco</persName>
               </person>
               <person sex="UNKNOWN" xml:id="vite_voluptarie_commendatio">
                  <persName>Voluptatis commendatio per Venerem</persName>
               </person>
               <person sex="UNKNOWN" xml:id="commendatio_vite_active">
                  <persName>Vita quae in uirtutum actione sonstitit quam actiuam uocamus commendatur
                     Iunoni</persName>
               </person>
               <person sex="UNKNOWN" xml:id="commendatio_vite_contemplative">
                  <persName>Contemplatiue uitae laus per Palladem</persName>
               </person>
               <person sex="UNKNOWN" xml:id="actor">
                  <persName>Actor</persName>
               </person>
            </listPerson>
         </particDesc>
         <textClass>
            <keywords>
               <term type="genreTitle">comedy</term>
            </keywords>
            <classCode scheme="http://www.wikidata.org/entity/">Q40831</classCode>
         </textClass>
         <creation>
            <region>
               <ref target="https://www.wikidata.org/wiki/Q12548">Holy Roman Empire</ref>
            </region>
         </creation>
      </profileDesc>
   </teiHeader>
   <standOff>
      <listEvent>
         <event type="print" when="1502">
            <desc/>
         </event>
         <event type="premiere" when="1502">
            <desc/>
         </event>
      </listEvent>
   </standOff>
   <text>
      <front>
         <titlePage>
            <docTitle>
               <titlePart>
                  <lb/>IACOBI PHILO <lb/>MVSI LOCHER ORATORIS ET <lb/>Poetae praeclari, Iudicium
                  Paridis ludi <lb/>cuiusdam instar carmine luculenter de/ <lb/>scriptum, ac nuper
                  exactiori cura a <lb/>superfluis, &amp; erroribus antea com/ <lb/>missis prorsus
                  emendatum. <lb/>Secutus uero est autor Ful <lb/>gentii Mythologiam.</titlePart>
            </docTitle>
            <argument>
               <head>Huldrichus Fabri Lectoribus quasi argumentum libelli complectens
                  loquitur.</head>
               <l>Quid Venus, &amp; Iuno coniunx, arcisque Minerua</l>
               <l>Excultrix ualeat, seu tribus una deis,</l>
               <l>Inde genus triplex hominum tibi panditur apto</l>
               <l>Carmine Lector ades, dogmata sacra tene.</l>
               <l>Ecce breui disces quae sint mortalibus omni</l>
               <l>Tempor, quue minus nunc fugienda procul</l>
               <l>Quisquis amat celsae uirtutis culmina, semper</l>
               <l>Illecebras temnet corporis, atque scelus.</l>
               <l>Hoc sentit Philomusus, ad hoc iam musa Poetae</l>
               <l>Docta canit, dubitas? mox lege certus eris.</l>
            </argument>
         </titlePage>
      </front>
      <body>
         <div type="act" n="1">
            <head>Primus huius spectaculi Actus.</head>
         </div>
         <div type="prologue">
            <stage>Prologus silentium a spectatoribus precatur.</stage>
            <pb n="A ii"/>
            <sp who="#prologus">
               <l>HIstoriam ueterem Troiano tempore natam</l>
               <l>Turba frequens recolit, consiliumque iouis.</l>
               <l>Istec Moeoniis quondam celebrata camenis</l>
               <l>Mixta iocis uariis, seria grata tenet.</l>
               <l n="(5)">Vos spectatores sultis conscendite celsa</l>
               <l>Scammata discreto stant anabatra loco.</l>
               <l>Dum loquimur summi coram mandata tonantis</l>
               <l>Grex lectus sileat, murmura nulla strepent.</l>
               <l>Tempora gestamus petaso circundata rubro,</l>
               <l n="(10)">Pinnula suspensa est, Nec ratione caret.</l>
               <l>Vox mea nunc passim uolitat, Caueasque per omnes</l>
               <l>Spectantes docto conuocat auspicio.</l>
               <l>Fabula forte rudis praecordia uestra iuuabit,</l>
               <l>Quae uitae triplicis dogmata culta notat.</l>
               <l n="(15)">Quid Venus, &amp; Iuno, quid signet diua Minerua,</l>
               <l>Iudicium Paridis quid uelit, ipsa canit.</l>
               <l>Iamque silete diu, Vos Hystrica turba precatur,</l>
               <l>Nemo latus moueat, publicitusue strepet.</l>
               <l>lupiter ad mensam positam cum prole sedebit</l>
               <l n="(20)">Diuina/ nostros incohet/ atque iocos.</l>
            </sp>
            <stage>Iupiter cum deabus ad mensam discumbit.</stage>
            <sp who="#iupiter">
               <l>PEleus Aeacides nostro de sanguine cretus</l>
               <l>Ad dulces epulas/ ad prandia scita uocauit</l>
               <l>Me letus, natasque meas, &amp; numina coeli.</l>
               <l>Hic Hymenaea fouens, mensas instruxit opimas,</l>
               <l n="(25)">Letitiamque parat Bacchi/ lepidumque tribunal</l>
               <l>Substituit, uirides ramos de uertice Pindi/</l>
               <l>Et flores spargit, thalamus quis fulget honestus.</l>
               <l>Filiole mecum stratis confidite lectis</l>
               <l>Exhilarate diem, nos nulla molestia uexet,</l>
               <l n="(30)">Sint procul &amp; curae, sceptrum quoque cesset acerbum.</l>
               <l>Fulminis et lateant penetrantia tela trisulci</l>
               <l>Hoc pietas diuina docet loue digna potente.</l>
            </sp>
            <stage>Discordia aureum proiicit pomum.</stage>
            <sp who="#discordia">
               <l>SIc sine me lepido celebras conuiuia Iudo</l>
               <l>lupiter, &amp; coeli numina cuncta uocas?</l>
               <l n="(35)">Sic sine me choreas agis ad spectacula molles,</l>
               <l>Praeponisque tuas undique filiolas?</l>
               <l>Vxor adest Iuno, cuius plaerumque secura</l>
               <l>lussa/ quibus uoluit saepe nocere tibi.</l>
               <l>Nil ego commerui/ quod me secluserit uxor</l>
               <l n="(40)">Pronuba, uel Peleus, atque superba Thetis.</l>
               <l>Sed ne letitiae uestrae sit gratia perpes</l>
               <l>Aut sit letus hymen, uel solidatus amor,</l>
               <l>Proiicio pomum/ moueat quod iurgia dura,</l>
               <l>Tu censor scripti lupiter esto mei.</l>
               <l n="(45)">Tres adsunt diuae quarum formosa uideri</l>
               <l>Quaelibet efflictim/ solaque pulchra cupit.</l>
            </sp>
            <stage>Mercurius discordiam uituperando taxat.</stage>
            <sp who="#mercurius">
               <l>QVid tu coelicolum lepidos discordia lusus</l>
               <l>Iucundosque dies contaminare cupis?</l>
               <l>Quae te ceritam rabies? quod pallados oestrum</l>
               <l n="(50)">Te capit? &amp; stygius quis furor exacuit?</l>
               <l>Vt cupias pacem nunc interrumpere dulcem/</l>
               <l>Conuentusque tuos frangere dissidio.</l>
               <l>Tu potes unanimes fratres disiungere, tecum</l>
               <l>Sunt lites, rixae, iurgia, liuor edax.</l>
               <l n="(55)">Quis uates posset proprias describere formas</l>
               <l>Inuidiae? turpes uel memorare notas?</l>
               <l>Pallescit semper facies, frons stigmate foedo</l>
               <l>Torua riget, tabo squallida bucca putret.</l>
               <l>Horrescunt crines, &amp; circum tempora serpunt.</l>
               <l n="(60)">Cerbereae fraudes, uipereusque dolus</l>
               <l>Liuor in ore sedet, mauis in corpore toto,</l>
               <l>Inconstans oculus fulgurat ex acie.</l>
               <l>Spumant usque genae, dentes rubigine frendunt,</l>
               <l>Quis lacerat iustos/ innocuosque uiros.</l>
               <l n="(65)">Cor plenum fellis gestat, linguamque colubris,</l>
               <l>Semper ut ad nutum dura uenena spuat.</l>
               <l>Risus abest, aliquando subest cum fallere gestit,</l>
               <l>Dissimulas astum, perniciemque grauem.</l>
               <l>Gaudet in aduersis hominum, Sed prospera fata</l>
               <l n="(70)">Successusque bonos lachrymat, atque dolet</l>
               <l>Tu tibi sola noces, intabiscisque nocendo,</l>
               <l>Te dolor, &amp; curae lancinat anxietas.</l>
               <l>Nam te suspendis laqueo, quo prodere tentas</l>
               <l>Forte alium, tantis bestia digna malis.</l>
            </sp>
            <stage>Iupiter Mercurio negotium dat pro dearum discordia ut iudicem eligat
               Paridem.</stage>
            <sp who="#iupiter">
               <l n="(75)">VAde citis pedibus, rapidis suffultus &amp; alis</l>
               <l>Ad Paridem contende meum/ qui dormit in Ida</l>
               <l>Solares uitans radios, ouiumque uagantum</l>
               <l>Depascens sub fronde greges, dic ilico surgat,</l>
               <l>Et mea gratuito uultu mandata capessat.</l>
               <l n="(80)">Iudicet ipse deas, quae sit formosior, atque</l>
               <l>Dignior hoc pomo fulgenti, Consule rebus</l>
               <l>Fili docte meis, ne sit mora tarda petiti.</l>
            </sp>
            <stage>Mercurius Parim sub arbore iacentem affatur.</stage>
            <sp who="#mercurius">
               <l>IVpiter officium gradibus nunc exequor altis/</l>
               <l>Imposuere modo quod tua sceptra mihi.</l>
               <l n="(85)">Vado libens propere griseum qui porto galerum,</l>
               <l>Atque ad Dardanium credita iussa feram.</l>
               <l>Surge Paris mollem de lumine terge soporem,</l>
               <l>Exue depexas absque pudore togas.</l>
               <l>Indue nunc trabeam, regales accipe uestes,</l>
               <l n="(90)">Te deus ipse uocat, Aeacidumque genus.</l>
               <l>En pulchri certamen adest, modo suscipe pomum,</l>
               <l>Te dissoluetur iudice rixa grauis.</l>
               <l>Libera uota tenes, te corruptela remulcens</l>
               <l>Nequaquam rapiat, quod placet exequere.</l>
               <l n="(95)">Te penes arbitrium censurae, stabit &amp; ingens</l>
               <l>Pugna deum, lites dirime fortuitas.</l>
            </sp>
         </div>
         <div type="act" n="2">
            <head>ACTVS SECVNDVS.</head>
            <stage>Paris se uoluntarium ostendit ad louis mandata, licet impar ad tantum
               iudicium.</stage>
            <sp who="#paris">
               <l>PEr tua Mercurius uolucer mandata uocauit</l>
               <l>Me syluis habilem, consiliisque rudem.</l>
               <l>Ecce mihi tribuit pomum, quod pulchrior inter</l>
               <l n="(100)">Tres diuas capiat, tumque polita magis.</l>
               <l>Seditiosa nimis res est, dubiosaque rixa</l>
               <l>Quae me suspensum, sollicitumque facit.</l>
               <l>Attamen ad nutum pręsentem lupiter adsum,</l>
               <l>Vt peragam iussis congrua uota tuis.</l>
            </sp>
            <stage>Ganymedes puer Phrygius deas surgere iubet.</stage>
            <sp who="#ganymedes">
               <l n="(105)">SVrgite de solio regali, surgite Nymphae,</l>
               <l>Formosaeque deae surgite tempus adest.</l>
               <l>Surgite tempus adest, ceptam discindere litem</l>
               <l>Fortis Alexander dissidiumque parat.</l>
               <l>Auscultate uirum, cui formae conserat ille</l>
               <l n="(110)">Primatum, sellas linquite purpureas.</l>
               <l>Nec mora uos tardet, magnos promittite montes,</l>
               <l>Pollicitis diues quaelibet esse potest.</l>
               <l>Verbis blandisonis iuuenem seducite/ &amp; amplis</l>
               <l>Frangite muneribus, dinitiisque bonis.</l>
            </sp>
            <stage>Pallas Alexandro sapientiam muneris uice pollicetur.</stage>
            <sp who="#pallas">
               <l n="(115)">EN tibi priamedes magni certamen honoris</l>
               <l>Iupiter imposuit, iudiciumque graue.</l>
               <l>Aspice nec modici res est tibi credita facti,</l>
               <l>Quaelibet inter nos pulchrior esse cupit.</l>
               <l>Sed mihi iam primas partes adiudico, cum sim</l>
               <l n="(120)">Nata louis, nullo semine nata dea.</l>
               <l>De cerebro summi mirum prognata tonantis</l>
               <l>Sum magis hoc pomo nunc decoranda tuo.</l>
               <l>Non ego corporeos fastus, mollesue lacertos,</l>
               <l>Non frontis iacto candida signa meae.</l>
               <l n="(125)">Non ego diuitias, non archas iacto capaces,</l>
               <l>Thesaurum foueo/ quem neque fata terent</l>
               <l>Si mihi priamides pomum decreueris aureum/</l>
               <l>Praestabo Sophiae dogmata culta tibi.</l>
               <l>Et dabo quod sapias naturae archana potentis/</l>
               <l n="(130)">Et dabo quod possis semper habere modum.</l>
               <l>Me duce sidereum prudens spectabis olympum/</l>
               <l>Spectabis niuei lactea signa poli.</l>
               <l>Me duce coelicolas nosces, superosque potentes</l>
               <l>Lucida cognosces quicquid &amp; astra gerunt.</l>
               <l n="(135)">Me duce diuinas artes, secretaque rerum,</l>
               <l>Atque actus hominum, miraque cuncta scies.</l>
               <l>Aspice quem sophiae faciant penetralia, qualem</l>
               <l>Inclyta constituat philosophia uirum?</l>
               <l>Rebus eges nullis, regum de sanguine natus</l>
               <l n="(140)">Haeres accipias en bona multa patrum.</l>
               <l>Qui latices nostri sacratos numinis haurit</l>
               <l>Constans/ &amp; dexter, prouidus, acer erit.</l>
               <l>Pectus habet solidum, propellit inania uota/</l>
               <l>Continet &amp; stabili pectora recta gradu.</l>
               <l n="(145)">Iudex ipse sui, nec uani murmura uulgi</l>
               <l>Curat, securus tempora grata terit.</l>
               <l>Non moritura tibi, nec uanae munera laudis</l>
               <l>Polliceor, Sed enim dona beata feres</l>
               <l>Da procor hoc pomum, non est formosior ulla</l>
               <l n="(150)">Ex animo, nisi uis corporis illecebras.</l>
            </sp>
            <stage>Iuno honores &amp; regna Paridi promittit.</stage>
            <sp who="#iuno">
               <l>EN soror &amp; coniunx magni ueneranda tonantis</l>
               <l>Adsum, nec pomum cunctor habere tuum.</l>
               <l>Non est me mulier totius pulchrior orbis</l>
               <l n="(155)">Vlla, nec in mundo ditior esse potest.</l>
               <l>lupiter ille mihi primos decreuit honores,</l>
               <l>Me uxorem petiit, coniugiumque meum.</l>
               <l>Inter coelicolas nymphas, mihi prima potestas</l>
               <l>Tradita, me primus suscipit ecce thorus.</l>
               <l n="(160)">Quod uolo, quod iubeo, seruabit coelicus ordo</l>
               <l>Ad nutum uiuit lupiter ipse meum.</l>
               <l>Aspice quid facias, nostris modo consule rebus,</l>
               <l>Da pomum fuluum, da mihi priamedes,</l>
               <pb n="B"/>
               <l>Nec te dimoueant suadentes uerba Mineruae</l>
               <l n="(165)">Debentur manibus aurea poma meis.</l>
               <l>Quid tibi de sophia, quae rerum grandia spondet</l>
               <l>Dogmata, quae sapiens consiliumque refert.</l>
               <l>Quid tibi naturae speculatus proderit? Aut quid</l>
               <l>Extolles oculos candida ad astra tuos?</l>
               <l n="(170)">Vana tibi spondet Pallas, nec spectat ad illam</l>
               <l>Pomiferum munus, pulchrior ipsa uocor.</l>
               <l>Non frustra tantos mihi condonabis honores</l>
               <l>Praemia te meriti sunt secutura tui.</l>
               <l>Scis quod ego cunctas sceptro regina potenti</l>
               <l n="(175)">Possideo gazas, regnaque magna rego.</l>
               <l>Me duce diuitias regum/ trabeamque micantem</l>
               <l>Et currus ualidos semper habere potes</l>
               <l>Ex Arabum uenis, ex Lydo uerritur agro</l>
               <l>Quicquid ad aspectum seruiet usque tuum.</l>
               <l n="(180)">Quicquid habet Croesus, quid pugnax ipse Darius,</l>
               <l>Quid regum soboles/ purpureumque genus</l>
               <l>Quod tenet &amp; pontus, quod totus possidet orbis,</l>
               <l>Quod uidet Eous Phoebus/ &amp; occiduus.</l>
               <l>Me duce uictrici dextro, gladioque tenebis,</l>
               <l n="(185)">Rex eris indomitus, imperioque potens.</l>
               <l>Da pomum nitidum, nec me formosior ulla</l>
               <l>Sit modo Priamedes, sic quoque iustus eris.</l>
            </sp>
            <stage>Venus Helenam &amp; corporis uoluptates spondet.</stage>
            <sp who="#venus">
               <l>SVblimen sophiam promisit docta Minerua</l>
               <l n="(190)">Et contemplatus pectoris aethereos.</l>
               <l>Promisit superum sedes rerumque latentes</l>
               <l>Secessus animi &amp; commoda plura tui.</l>
               <l>Diuitias amplas siquidem Saturnia Iuno/</l>
               <l>Et tibi regales ecce spopondit opes.</l>
               <l n="(195)">Te regem Phrygiae statuit, tibi pergama celsa</l>
               <l>Promisit, patriae tectaque magna tuae.</l>
               <l>Accipe priamides Veneris promissa loquentis,</l>
               <l>Da quoque nunc placidas ad mea uerba moras.</l>
               <l>Non tibi polliceor sophiae spectacula diuae,</l>
               <l n="(200)">Non gazas auidas/ imperiumque ne potens.</l>
               <l>Filius es regis, quo uix modo ditior ullus</l>
               <l>Viuit, magnanimo qui tibi sceptra dabit</l>
               <l>Tu sapis usque satis, non te spectare decebit,</l>
               <l>Vel cursus coeli, stelliferosue polos.</l>
               <l n="(205)">Nil ad te sophiae spectant monumenta sacratae</l>
               <l>Hanc curam senibus da quoque philosophis.</l>
               <l>Nec tu pauper eges opibus, qui regna paterna</l>
               <l>Haeres expectas, imperiumque phrygum.</l>
               <l>Aspice priamides quales praestare triumphos,</l>
               <l n="(210)">Delitias quantas uel tibi rite queam.</l>
               <l>Delitias promitto tibi, mollesque puellas/</l>
               <l>Corporis illecebras, polliceorque tibi.</l>
               <l>lucundos Cytharae modulos, plectrumque sonorum</l>
               <l>Spondeo, lasciuas atque in amore uias.</l>
               <l n="(215)">Lusus/ &amp; risus, &amp; cantica plena iocorum,</l>
               <l>Et tibi sorbenti basia blanda dabo.</l>
               <l>Quicquid habere cupis uolucer tibi sponte Cupido</l>
               <l>Praestabit, uotis seruiet inde tuis.</l>
               <l>Si me formosam pomo donaueris aureo,</l>
               <l n="(220)">Si me precipuam dixeris esse deam.</l>
               <l>Inter reginas graecas, pulchrasque Lacenas</l>
               <l>Loedeam niueam sponte dicabo tibi.</l>
               <pb n="B ii"/>
               <l>Et molles Helenae risus tibi spondeo, quid vis</l>
               <l>Quod magis efficiam pignora certa tenes.</l>
               <l n="(225)">Da modo descriptum pomum, te iudice dicar</l>
               <l>Pulchrior his nymphis, atque uenusta magis.</l>
            </sp>
            <stage>Paris respondendo Veneri tandem pomum ueluti pulchriori adsignat atque
               porrigit.</stage>
            <sp who="#paris">
               <l>ET si pastor ego frondosis natus in antris</l>
               <l>Ductaui pecudes, lanigerosque greges.</l>
               <l>Expers consilii quem nec solertia rerum</l>
               <l n="(230)">Edocuit, stabulis aptior, aut triuiis.</l>
               <l>Me tamen ad grandem litem Cylienius ales</l>
               <l>Acciuit, pomum credidit atque mihi.</l>
               <l>E nostris utinam manibus reuocaret olympi</l>
               <l>Hoc pomum domitor/ Iudiciique parens.</l>
               <l n="(235)">Iudicium formae presens sudore laborat,</l>
               <l>Et caput in sensus distrahit innumeros.</l>
               <l>Virtutem pallas spondet, Saturnia regni</l>
               <l>Sceptra superba, leues &amp; Cytherea iocos.</l>
               <l>“Virtus est pulchrum precium, donumque fatemur</l>
               <l n="(240)">Regius in primis est &amp; amandus honor.”</l>
               <l>Blanda uoluptatis nec premia sunt fugienda</l>
               <l>Quid iudex faciam. quidue petitus agam?</l>
               <l>Virtutem non curo grauem, sophiaeque penetral</l>
               <l>Quid mihi de superis rebus/ &amp; aethereis.</l>
               <l n="(245)">Quid mihi de regnis, cum nulla beatior ora</l>
               <l>Sit terris patriis, Iliadumque solo.</l>
               <l>Sceptra parens Asiae stabili ditissima iure</l>
               <l>Possidet, Heredem me facietque suum.</l>
               <l>Solas delitias, solas quoque corporis huius</l>
               <l n="(250)">Posco uoluptates, mellifluosque iocos.</l>
               <l>Te Cytherea Venus tanto nunc dignor honore/</l>
               <l>Vt capias formae premia digna tuae.</l>
               <l>Pollicita es nobis Helenam iurata Lacenam</l>
               <l>Seruabisque fidem non dubiosa tuam.</l>
            </sp>
            <stage>Palladis minae in Paridem.</stage>
            <sp who="#pallas">
               <l n="(255)">EX quo spreuisti coelestes paliadis artes</l>
               <l>Virtutisque sacrae munera stulte paris.</l>
               <l>Sentiet exitium priami fortuna superbi,</l>
               <l>Diues &amp; ex alto cardine Troia ruet.</l>
               <l>Sum dea Martis atrox in te miseranda citabo</l>
               <l n="(260)">Praelia, Gorgoneis incipienda tubis</l>
               <l>Exacuet graios aduersus pergama gentis</l>
               <l>Spectabisque tuae funera moesta paris.</l>
            </sp>
            <stage>Iunonis minae.</stage>
            <sp who="#iuno">
               <l>EN modo spumiferae Veneris spurcissima forma</l>
               <l>Iudicio Paridis uicit utramque deam.</l>
               <l n="(265)">Non impune feram, quae sum louis anxia coniunx</l>
               <l>Quam tenet &amp; nitidi regia prima throni.</l>
               <l>Nunc superest bellona ferox, quae dira sonabat</l>
               <l>Classica, quae cedes innumerasque dabit.</l>
               <l>Tela trisulca manu capiam/ tendamque per arces</l>
               <l n="(270)">Pergameas, nostro numine Troia cadet.</l>
            </sp>
            <stage>Venus ad Paridem.</stage>
            <sp who="#venus">
               <l>Nil te commoueant tantarum uerba minarum</l>
               <l>Garrula nil Troiae Iuno nocere potest</l>
               <l>Horrida nec timeas iratae palladis arma</l>
               <l>Me quoque filiolam lupiter ipse colit.</l>
               <l n="(275)">Vade Paris/ capiasque tui felicia dona</l>
               <l>Iudicii, cures haec maledicta nihil.</l>
               <pb n="B iii"/>
            </sp>
            <stage>Digladiantes duo pro serto Veneris.</stage>
            <sp who="#bithus">
               <l>DA ramo uiridi sertum contexerat alma</l>
               <l>Cypria, quod tollat iam pugil indomitus,</l>
               <l>Iupiter assensit/ nostros spectabit &amp; actus,</l>
               <l n="(280)">Applaudet nostris gestibus ac populus.</l>
               <l>Si placet ergo tibi gladios torquere micantes,</l>
               <l>Et dare, uel punctim uerbera dura pati.</l>
               <l>Si placet &amp; faciles motus formare, uel artus</l>
               <l>Pungere rumpheis, uelque salire palam.</l>
               <l n="(285)">Accipe nunc ensis capulum/ contende uicissim/</l>
               <l>Sertum indipisci quod dabit alma Venus.</l>
            </sp>
            <sp who="#bacchius">
               <l>Non ego iam uereor tecum pugnare tonantis</l>
               <l>Impiger ad nutum, qui mea facta probat.</l>
               <l>Intrepidus nunqum fugi certamina quae sunt</l>
               <l n="(290)">Praemia uictricis non peritura manus.</l>
               <l>Me fortem reddunt populi subsellia docti,</l>
               <l>Me sertum Veneris non sinit esse rudem.</l>
               <l>Saepe corolla mihi cessit/ dum uictor harenam</l>
               <l>Pysaeam tetigi/ romulidumque forum.</l>
               <l n="(295)">I cape rompheam, sta contra fortiter, urge</l>
               <l>Magnanimum pugilem candida dona manent.</l>
            </sp>
            <stage>Venus pugiles coronat.</stage>
            <sp who="#venus">
               <l>CAndida serta uiris dono quos docta palestra</l>
               <l>Spectauit pugiles fortis uterque satis.</l>
               <l>Accipite has uirides crinali fronte coronas</l>
               <l n="(300)">Pugnaces Homines talia serta decent.</l>
            </sp>
         </div>
         <div type="act" n="3">
            <head>TERTIVS ACTVS.</head>
            <stage>Ad Helenam Paris loquitur.</stage>
            <sp who="#paris">
               <l>SAlue foemineum decus o Ledea salutem</l>
               <l>Opto tibi facilem, perpetuumque diem.</l>
               <l>Diis ago nunc grates, quod te mea candida nympha</l>
               <l>Affari potero dulcibus alloquiis.</l>
               <l n="(305)">Accipe queso meas pacata fronte loquelas</l>
               <l>Obstet iam nullus ad mea uerba pudor.</l>
               <l>Propter te uenio, sulcaui nauibus aequor</l>
               <l>Turgescens, patrios deseruique lares.</l>
               <l>Te mihi promisit sponsam, propriamque dicauit</l>
               <l n="(310)">Cypria, te mecum nunc &amp; abire iubet.</l>
               <l>Huc ego diuino monitu/ superumque fauore</l>
               <l>Aduehor, auspicium ledere dura caue.</l>
               <l>Praemia iusta peto, Paridis modo consule uoto</l>
               <l>Promisit thalamo te Cytherea meo.</l>
               <l n="(315)">Ferrea non mihi sis, non sis mihi saxea, uultum</l>
               <l>Nunc ostende pium/ mellifluasque genas,</l>
               <l>Te mihi constituo dominam sceptroque potenti</l>
               <l>Perficiam mecum foedere iuncta ueni.</l>
            </sp>
            <stage>Helenae responsio.</stage>
            <sp who="#helena">
               <l>HOspes ad Oebalium uentosa per aequora littus</l>
               <l n="(320)">Venisti acceptus hospicioque meo.</l>
               <l>Virque meus claro te pertractauit honore</l>
               <l>Custodem statuit ad sua regna Phrygem.</l>
               <l>Non satis admiror quod te fiducia tanta</l>
               <l>Raptat, &amp; ad crimen tam malesanus ades.</l>
               <l n="(325)">Est haec recta fides? sunt haec monumenta pudoris</l>
               <l>Hospicii sanctum contaminare thorum.</l>
               <l>Rustica sim sane, dum non contemno pudoris</l>
               <l>Integra iura mei, coniugiique fidem.</l>
               <l>Bella mouere cupis, dum sic me fallere tentas</l>
               <l n="(330)">En Menelaus abest, qui tibi sceptra dedit</l>
               <l>Non me lasciuae Veneris mandata citabunt</l>
               <l>Laudatrix Venus est insidiosa mihi.</l>
               <l>Desine molle precor suasu conuellere pectus</l>
               <l>Nolo tuum spolium, pręda uel esse tua.</l>
               <l n="(335)">Non diuos superos, non fulmina celsa timesco</l>
               <l>Nulla pudicitiae damna ferenda reor.</l>
               <l>Sed tamen usque placet te magno numine raptum.</l>
               <l>Immensis Helenam praeposuisse bonis.</l>
               <l>Hoc mouet in primis animos, me premia laudum</l>
               <l n="(340)">Inter spartanas emeruisse nurus.</l>
               <l>ludice quod pariter te formosissima dicor</l>
               <l>Munera sunt operis nunc statuenda tui.</l>
               <l>Tecum irem facile, Si saluo iure liceret</l>
               <l>Ad nemus Idaeum, uel Simeontis aquas.</l>
               <l n="(345)">At uereor thalami posito sacrata pudore</l>
               <l>Frangere iura furens/ &amp; muliebre decus.</l>
               <l>Tu nimium properas, specta, felicior aura</l>
               <l>Adueniet, uoto quae sit amica tuo.</l>
            </sp>
            <stage>Cupido Helenam amoris telo transfigit unde cum Paride proficiscitur.</stage>
            <sp who="#cupido">
               <l>IDaliae iussu Veneris, matrisque iacentis</l>
               <l n="(350)">Prodeo Ledeam queroque Tyndaridem.</l>
               <l>Extensam pharetram, celeres quoque uibro sagittas</l>
               <l>Frangere quae silices, duraque saxa queunt.</l>
               <l>Nil obstat telis nostris, haec Aenea castra</l>
               <l>Haec penetrant Chaliben, haec adamanta terunt</l>
               <l n="(355)">Fortia corda uirum, muliebreque pectus adurunt</l>
               <l>In cunctos homines imperiosus ago.</l>
               <l>Sum puer insipiens, fatuos mea uerbera reddunt.</l>
               <l>Sum coecus, coecant tela petulca uiros.</l>
               <l>Alatus uideor, celer est quia semper amator</l>
               <l n="(360)">Inconstans, fallax, mobilis atque leuis.</l>
               <l>Haec punctura rapit mendicos, &amp; locupletes,</l>
               <l>Torosos iuuenes, decrepitosque senes.</l>
               <l>Haec capit &amp; monachos &amp; sacro numine clerum,</l>
               <l>Spicula sunt arcus imperiosa mei.</l>
               <l n="(365)">Te Ledea meos cogam sentire calores</l>
               <l>Vt facias matris iussa petita meae.</l>
            </sp>
            <stage>Paris cum Helena discedit, Chorea fit interim ad tybias.</stage>
            <sp who="#rustica_mulier">
               <l>IVssit pulchra Venus facilem saltare choream.</l>
               <l>Nos modo Vilianas, pastoriasque nurus.</l>
               <l>Adsumus in gyrum, pedibus saltare citatis</l>
               <l n="(370)">Vobiscum cupimus, ite, salite palam.</l>
            </sp>
            <sp who="#altera_rustica">
               <l>Opilionis amor lasciuaque uerba uocarunt</l>
               <l>Me dudum ad saltus/ mollisonosque choros</l>
               <l>Pareo mandatis Veneris, saltare cupisco</l>
               <l>Nunc cum Villano, qui meus ignis erit.</l>
            </sp>
            <sp who="#tertia_villana_rustica">
               <l n="(375)">Quanqum rugarum sulco sim foeda senili</l>
               <l>Ex oculis lippis &amp; fluit usque mador.</l>
               <l>Vobiscum tamen hanc cupio ductare choream,</l>
               <l>Ad quam corripuit me Cytherea Venus.</l>
            </sp>
            <sp who="#pastores">
               <l>Non erit ingratum nobis pastoribus aptos</l>
               <l n="(380)">Cum uetulis saltare choros, gyroque reflexo,</l>
               <l>Ad sonitum cytharae uarios intendere motus,</l>
               <l>Nil nos cunctamur, fundat modo fistula cantum.</l>
            </sp>
         </div>
         <div type="act" n="4">
            <head>ACTVS QVARTVS.</head>
            <pb n="C"/>
            <stage>Menelaus uxorem abductam conquęritur.</stage>
            <sp who="#menelaus">
               <l>TRistia fata queror proh consultissime frater,</l>
               <l>Immensi sceleris &amp; tibi facta cano.</l>
               <l n="(385)">Lamentor grauibus curis affectus, &amp; acri</l>
               <l>Crimine confusus turpia gesta domus.</l>
               <l>Nuper ad hospicium tutissima iura receptus</l>
               <l>Dardanii Priami filius ipse Paris.</l>
               <l>Lautitiis nostris fotus, lectoque decenti</l>
               <l n="(390)">Molliter acceptus colloquioque pio.</l>
               <l>Illius &amp; fidei discedens omnia mando</l>
               <l>Vxorem teneram, filiolamque meam.</l>
               <l>Credo domum, sceptrumque meum, gazasque reclusas</l>
               <l>Substituo manibus oppida cuncta suis.</l>
               <l n="(395)">Quid sit me latio stimulans absente pudicam</l>
               <l>Polluit uxorem, coniugiumque secat.</l>
               <l>Abduxit properans Helenam, fregitque sacratae</l>
               <l>Pignus amicitiae, candidulamque fidem.</l>
               <l>Nauibus erectis Troianas uectus ad oras</l>
               <l n="(400)">Securus prędam monstrat ubique suam</l>
               <l>Quis tolerare potest, haec latrocinia foeda</l>
               <l>Querere uindictam nemo uetare potest.</l>
               <l>Hanc perdam potius dextram, quam crimina tanti</l>
               <l>Dimittam sceleris, turpiloquumque nephas.</l>
               <l n="(405)">Vindictae meditor solatia pergama celsa</l>
               <l>Armatus quatiam tempore forte suo.</l>
               <l>Adsis queso meis rebus charissime frater</l>
               <l>Et fer opem fratri, supperiasque tuo.</l>
               <l>Sis socius, fidusque comes, te iniuria facti</l>
               <l n="(410)">Nunc pariter moueat, argolicosque duces.</l>
            </sp>
            <stage>Agamemnon fratri suam operam mansuete pollicetur.</stage>
            <sp who="#agamemnon">
               <l>ME tua commouit frater miseranda querela</l>
               <l>Stigmatis accepti, liuidulumque nefas</l>
               <l>Tecum lamentor pariter, tecumque uicissim</l>
               <l>Communem causam sollicitatus ago.</l>
               <l n="(415)">Proh scelus infandum, quo clam tua pignora fregit</l>
               <l>Hospitiique fidem raptor/ inersque malus.</l>
               <l>Dii superi perdant hominem/ furemque dolosum</l>
               <l>Ausus qui castum contaminare thorum.</l>
               <l>Crux mala/ uel laqueus uęsani guttura frangat,</l>
               <l n="(420)">Esca siet uolucrum, piscibus atque freti.</l>
               <l>Nusquam tuta fides, absens tua sceptra dedisti</l>
               <l>Illius ad nutum Tyndaridemque tuam.</l>
               <l>Abduxit nuptam, sanctissima foedera rupit</l>
               <l>Hospitii, gazas abstulit atque tuas.</l>
               <l n="(425)">Vlcisci cupio presens, nec difero motus</l>
               <l>Bellorum subitos, martisonasque tubas.</l>
               <l>Argolicos proceres ad praelia magna uocabo</l>
               <l>Sponte parant getici bellica tela dei.</l>
               <l>Tytides, Teucerque ferox &amp; promptus Vlisses</l>
               <l n="(430)">Aiax has causas, Antimachusque fouent.</l>
               <l>Nestor facundus, Stelenusque micantibus armis</l>
               <l>Suscipient belli munera prompta trucis.</l>
               <l>Et princeps dolopum ueniet formosus Achilles</l>
               <l>Flos quoque Graecorum tractus ad arma ruet.</l>
               <l n="(435)">Quid nos commissi sceleris conuitia tardant</l>
               <l>Quid mora confessum detinet auspicium,</l>
               <l>Adsis preco celer, Priamoque indicito bellum,</l>
               <l>Et Paridi iacito telaque nostra procul.</l>
            </sp>
            <pb n="C ii"/>
            <stage>Praeco Troianis bellum indicit.</stage>
            <sp who="#praeco">
               <l>Iliadum reges audite ferocia iussa</l>
               <l n="(440)">Quae commendauit fortis Atrida mihi.</l>
               <l>Praelia Graecorum uobis denuncio iusta</l>
               <l>Telaque cum manibus credita uoluo meis.</l>
               <l>Non licuit Paridi Danaum pia foedera regum</l>
               <l>Frangere commissos &amp; uiolare thoros.</l>
               <l n="(445)">Tristia fata luet, casus tentabit atroces</l>
               <l>Criminis &amp; meritum sentiet exitium.</l>
               <l>Graecorum stet saluus honor, uos iure uetusto</l>
               <l>Admonui, liticen classica dira sonet.</l>
            </sp>
            <stage>Voluptatis commendatio per Venerem.</stage>
            <sp who="#vite_voluptarie_commendatio">
               <l>Blanda uoluptatis modico sermone referre</l>
               <l n="(450)">Quis bona, mellitulas delitiasque potest?</l>
               <l>Inter tres hominum uitas, mihi sola uoluptas</l>
               <l>Corporis est cordi, caetera uana puto.</l>
               <l>Illa dat illecebras, risus &amp; gaudia praestat</l>
               <l>Dat molles thalamos, blandiciasque thori.</l>
               <l n="(455)">Semper agit ludos, conuiuia dulcia tractat</l>
               <l>Moestitiam frontis exhilarata fugat.</l>
               <l>Nyseos latices &amp; pocula crebra ministrat,</l>
               <l>Et peragit celeres ingeniosa choros.</l>
               <l>Spirat Achimenios flores lasciva uoluptas</l>
               <l n="(460)">Quis ungit niueas delitiosa genas.</l>
               <l>Mollibus in plumis, uitam sinit esse quietam</l>
               <l>Ocia dat lentis non fugienda uiris.</l>
               <l>Hanc circum uolitant solatia, cantica, risus,</l>
               <l>Ebrietas, ructus, amplaque uasa madent.</l>
               <l n="(465)">Quicquid auent homines, largitur blanda uolumptas</l>
               <l>Quae sine rugosa lumina fronte tenet.</l>
               <l>Edere saepe iubet, taxillis ludere monstrat,</l>
               <l>Haustibus alternis pręlia plena docet.</l>
               <l>Ergo mortalem cum te cognoueris esse</l>
               <l n="(470)">Exple delitiis lubrica membra uagis</l>
               <l>Aetas nostra fugit post mortem nulla uoluptas</l>
               <l>In cineres tandem spes moritura redit.</l>
               <l>Dum potes illecebris indulge, cura nec acris</l>
               <l>Te rapiat, placeat haec tibi uita magis.</l>
            </sp>
            <stage>Vita quae in uirtutum actione sonstitit quam actiuam uocamus commendatur
               Iunoni.</stage>
            <sp who="#commendatio_vite_active">
               <l n="(475)">Vita uoluptatis Veneri sacrata procaci</l>
               <l>Est laudata uago carmine/ nec merito</l>
               <l>Non famam celebrem, non cantica sacra merentur</l>
               <l>Spumosae Veneris foeda ministeria.</l>
               <l>Concha marina fuit spurco de semine nata</l>
               <l n="(480)">Quae modo praecipuum gliscit habere gradum.</l>
               <l>Iunonis uitam potius laudare paratus</l>
               <l>Scilicet actutum talia uerba cano.</l>
               <l>Iuno iuuans actus hominum, uitaeque ministrans</l>
               <l>Commoda, festiuo carmine digna manet.</l>
               <l n="(485)">Ex humili multos mortales sorde leuauit</l>
               <l>Exornat passim quos trabeatus honor.</l>
               <l>Haec largitur opes, thesauros donat abunde,</l>
               <l>Cauta fugit damnum, pauperiemque fugat.</l>
               <l>Efficit haec celeres animos, haec pectora prompta</l>
               <l n="(490)">Erigit usque petax ocia nulla colit.</l>
               <l>Haec mercatorem postremos mittit ad Indos</l>
               <l>Vita peregrinis insaciata bonis.</l>
               <l>Haec aulas procerum quaerit, solioque superbo</l>
               <l>Adsistit, regum munia clara regens.</l>
               <l n="(495)">Haec foris atque domi commissa negocia rerum</l>
               <l>Temperat, &amp; curas/ consiliumque subit.</l>
               <l>Hanc circumsistunt industria, cura, laborque</l>
               <l>Mens uigil, &amp; lucri sollicitudo grauis.</l>
               <pb n="C iii"/>
               <l>Illa sui cupidos locupletes reddit alumnos</l>
               <l n="(500)">Publica dat proprio iure magisteria.</l>
               <l>Quaestorem facit hunc, illi fulgentia sceptra</l>
               <l>Regnorum tribuit, huncce per astra leuat.</l>
               <l>Praestat equos, celsamque domum, pulchrosque clientes</l>
               <l>Dona senectutis, praesidiumque parat.</l>
               <l n="(505)">Diligat actiuam uitam studiosa iuuentus</l>
               <l>Quae nullum tardum, nec sinit esse rudem.</l>
            </sp>
            <stage>Contemplatiue uitae laus per Palladem.</stage>
            <sp who="#commendatio_vite_contemplative">
               <l>Frustra spurcitiam laudat malesana uoluptas</l>
               <l>Qua duce magnificum quicquid in orbe perit.</l>
               <l>Incautos iuueues fallaci decipit hamo</l>
               <l n="(510)">Illectosque, suis polluit illecebris</l>
               <l>Oscula praua Venus, lasciuae nuncia uitae/</l>
               <l>Dispensat luxus suppeditatque malos</l>
               <l>Non igitur laudanda sacris est spurca libido</l>
               <l>Carminibus, cuius gloria nulla uiget.</l>
               <l n="(515)">Actiuum quid Iuno suum commendat Honorem</l>
               <l>Quid ue magistratus, diuitiasque canit.</l>
               <l>Quid rerum celebrat tanto peritura boatu</l>
               <l>Munera, regnorum quid ualet altus honor</l>
               <l>Quid Plutonis opes, quid laudat noxia fata</l>
               <l n="(520)">Ad sophiam iuuenem uertite corda precor.</l>
            </sp>
            <stage>Pallas.</stage>
            <sp who="#pallas">
               <l>En ego coelestis refero spectacula uitae</l>
               <l>Ad nitidumque polum lumina clara leuo</l>
               <l>Contemplatiuam magnis extollite uitam</l>
               <l>Laudibus, ad superos qua uia tuta patet,</l>
               <l n="(525)">Haec curas Hominum, uanos haec negligit actus,</l>
               <l>Publica nil curat munera, lite uacat.</l>
               <l>Haec archana dei rimatur plurima, dotes</l>
               <l>Naturae discit, principiumque poli.</l>
               <l>Aethereas sedes, sublimia dona sagaci</l>
               <l n="(530)">Pectore disquirit stelliferumque thronum.</l>
               <l>Suspensis animi speculatibus astra corusca</l>
               <l>Suspicit, &amp; fruitur nectare mellifluo.</l>
               <l>Hanc optata quies recreat, solatia pascunt/</l>
               <l>Vitam lacte suo philosophia cibat.</l>
               <l n="(535)">Haec melior cunctis rebus, securior usque</l>
               <l>Huic iuuenes casti, uosque litate senes.</l>
            </sp>
            <stage>Actoris conclusio.</stage>
            <sp who="#actor">
               <l>Actio nostra bonum finem sortita laboris.</l>
               <l>Nunc exanclati munera digna petit.</l>
               <l>Munera digna petit, quis saxeus ista negabit</l>
               <l n="(540)">Effundit meritas turba diserta preces.</l>
               <l>Turba diserta petit recte uirtutis honorem</l>
               <l>Et plausus celebres multisonumque sophos.</l>
               <l>Plaudite si phas est nullum liuentia tardet</l>
               <l>Absint inuidiae noxia tela procul.</l>
               <l n="(545)">Saepius auscultans ex illo scammate ludos</l>
               <l>Spectabit populus, ite, ualete diu.</l>
            </sp>
            <stage>FINIS.</stage>
         </div>
      </body>
      <back>
         <docImprint>
            <lb/>Impressum Viennae Austriae per loannem Singrenium, <lb/>Expensis Bartholomei
            Werlen, Bibliop.</docImprint>
         <p/>
      </back>
   </text>
</TEI>
